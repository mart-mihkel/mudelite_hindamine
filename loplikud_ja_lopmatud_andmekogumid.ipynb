{
 "cells": [
  {
   "cell_type": "markdown",
   "id": "f5c530ab",
   "metadata": {},
   "source": [
    "$\\DeclareMathOperator*{\\MEAN}{\\mathbf{E}}$\n",
    "$\\DeclareMathOperator*{\\VARIANCE}{\\mathbf{D}}$\n",
    "$\\newcommand{\\mean}[1]{\\MEAN\\left[#1\\right]}$\n",
    "$\\newcommand{\\variance}[1]{\\VARIANCE\\left[#1\\right]}$\n",
    "$\\newcommand{\\prob}[1]{\\Pr\\left[#1\\right]}$\n",
    "\n",
    "$\\newcommand{\\accuracy}{Acc}$\n",
    "$\\newcommand{\\precision}{Prec}$\n",
    "$\\newcommand{\\recall}{Rec}$"
   ]
  },
  {
   "cell_type": "markdown",
   "id": "41d7f981",
   "metadata": {},
   "source": [
    "## Lõplikud ja lõpmatud andmekogumid\n",
    "\n",
    "Statistilises uuringus nimetatakse uuringu all olevat objekti üldkogumiks ehk populatsiooniks.\n",
    "Populatsioon koosneb andmepunktidest.\n",
    "Andmepunktide kogus on määratletud populatsiooni korral tavaliselt lõplik.\n",
    "Kõikse uuringu korral mõõdetakse kõiki populatsiooni andmepunkte.\n",
    "Kõikne uuring on sageli ülemäära kulukas.\n",
    "Lihtsam on mõõta juhuslikku osahulka populatsiooni andmepunktidest.\n",
    "Mõõdetavate andmepunktide hulka nimetatakse valimiks.\n",
    "Valimi põhjal tehakse järeldusi kogu populatsiooni kohta.\n",
    "Tehtud järeldused võivad valimi juhslikkuse tõttu sisaldada vigu, kuid sellised vead on tõenäosuslikult hinnatavad [1].\n",
    "\n",
    "Vahel pole populatsioon uuringu tegemise hetkel üheselt fikseeritud või lõplik, nagu näiteks kõik järgmise 24 tunni jooksul kiirabisse pöörduvad inimesed või kõigi Canon 70D fotokaameratega tehtud pildid. \n",
    "Sellisel juhul määrab tulemuse andmeid genereeriv füüsiline protsess ning seda mudeldatakse tihti juhusliku jaotusega.\n",
    "Formaalselt on juhuslik jaotus andmete allikas, millest saab võtta kuitahes palju sõltumatuid andmepunkte. \n",
    "Antud töös vaatame protsesse, millel on lõplik arv väljundväärtusi, see tähendab jaotus on diskreetne.\n",
    "Sel juhul fikseerib jaotus iga konkreetse andmepunkti jaoks selle esinemistõenäosuse, millest võib mõelda kui andmepunkti oodatavat sagedusest valimis, millesse on võetud piisavalt palju andmepunkte jaotusest. \n",
    "\n",
    "Lõpliku valimi korral saab mingi uuritava omaduse $A$ esinemise tõenäosust defineerida kui suhet omaduse esinemise arvu valimis $n_A$ ning valimi suuruse $n$ vahel\n",
    "\\begin{equation*}\n",
    "    \\prob{A}=\\frac{n_A}{n} \\enspace.\n",
    "\\end{equation*}\n",
    "Juhuslikust valimist juhusliku andmepunkti võtmiselt tähendab see tõenäosust, et andmepunkt on omadusega $A$.\n",
    "\n",
    "Juhuslikku valimit saab moodustada võttes populatsioonist andmepunkte üksteisest sõltumatult ja juhuslikult.\n",
    "Võib juhtuda, et samad populatsiooni andmepunktid sattuvad valimisse mitmekordselt.\n",
    "Saadud valimi puhul eeldatakse, et kõik selle andmepunktid on sama jaotusega.\n",
    "Tegelikkuses ei pruugi sõltumatuse ja sama jaotuse eeldus olla täidetud.\n",
    "Näiteks Canon 70D fotokaameraga tehtud pildiseerja piltide jaotused on üksteisega korreleeritud, kuna  ühest sündmusest tehakse tavaliselt mitu pilti.\n",
    "See-eest üksikute piltide jaotuste puhul võib sageli sõltumatust eeldada.\n",
    "\n",
    "Valimikeskmine on valimi kõikide andmepunktide väärtuste aritmeetiline keskmine\n",
    "\\begin{equation}\n",
    "    \\label{eq:valimikeskmine}\n",
    "    \\bar{x}=\\frac{1}{n}\\cdot\\sum_{i = 1}^{n}x_i \\enspace.\n",
    "\\end{equation}\n",
    "Juhul kui $x_i$ on indikaator valimi $i$-nda andepunkti mingi omaduse kohta, läheneb valimikeskmine $\\bar{x}$ tõenäosusele, et juhuslikul objektil on see omdaus.\n",
    "\n",
    "Valimidispersioon on kõigi andmepunktide hälvete ruutude aritmeetiline keskmine\n",
    "\\begin{equation}\n",
    "    \\label{eq:nihkega valimidispersioon}\n",
    "    s^2=\\frac{1}{n}\\cdot\\sum_{i=1}^{n}(x_i-\\bar{x})^2 \\enspace.\n",
    "\\end{equation}\n",
    "Dispersioon näitab andmete hajuvust.\n",
    "Valimidispersiooni kaudu saab leida hinnangu valimikeskmise dispersioonile $\\frac{s^2}{n}$, millest ruutjuurt nimetatakse standardveaks \\cite{rakendusstat}.\n",
    "Standardviga näitab valimikeskmise $\\bar{x}$ fluktuatsiooni tema oodatud väärtusest, ehk mitut tüvenumbrit hinnangust võib usaldada.\n",
    "Selle kohta on põhjalikumalt räägitud hiljem.\n",
    "\n",
    "Olgu olemas juhuslik protsess, mis genereerib populatsiooni andmepunkte. \n",
    "Protsessi genereeritud andmepunktid on üktseisest sõltumatud ja sama jaotusega.\n",
    "Jaotuse abil defineeritud potenstiaalseslt lõpmatu andmestiku uurimiseks saab defineerida valimiüleste valemite (\\ref{eq:valimikeskmine}) ja (\\ref{eq:nihkega valimidispersioon}) analoogid, milleks need lõpmata suure valimi korral koonduvad.\n",
    "\n",
    "Valimikeskmise analoog keskväärtus iseloomustab jaotuse väärtuste paiknevust, mõnikord nimetatakse keskväärtust ka matemaatiliseks ootuseks \\cite{tnt}.\n",
    "Diskreetse juhusliku suuruse $X$ keskväärtus on defineeritud summana\n",
    "\\begin{equation}\n",
    "    \\label{eq:keskväärtus}\n",
    "    \\mean{X}=\\sum_{i}x_i p_i \\enspace,\n",
    "\\end{equation}\n",
    "kus $x_i$ on suuruse üks võimalik väärtus ning $p_i$ tõenäosus, et $X$ selle väärtuse võtab. \n",
    "Pideva juhusliku suuruse $X$, mille tihedusfunktioon on $f_X(x)$, keskväärtus leitav määratud integraalina\n",
    "\\begin{equation*}\n",
    "    \\mean{X}=\\int_{-\\infty}^{\\infty}x\\cdot f_X(x)\\,dx \\enspace,\n",
    "\\end{equation*}\n",
    "mitmemõõtmelise juhusliku suuruse korral on selle keskväärtus leitav analoogiliselt mitmemõõtmelise integraaliga.\n",
    "\n",
    "Valimidispersiooni analoog dispersioon on juhusliku suuruse hälve ruudu keskväärtus\n",
    "\\begin{equation}\n",
    "    \\label{eq:dispersioon}\n",
    "    \\variance{X}=\\mean{(X-\\mean{X})^2}=\\mean{X^2}-\\mean{X}^2 \\enspace.\n",
    "\\end{equation}\n",
    "Ruutjuurt disperisoonist nimetatakse standardhälbeks.\n",
    "Lõpliku populatsiooni korral esituvad jaotuseülesed valemid (\\ref{eq:keskväärtus}) ja (\\ref{eq:dispersioon}) neile vastavate valimiüleste valemitena (\\ref{eq:valimikeskmine}) ja (\\ref{eq:nihkega valimidispersioon}).\n",
    "Jaotuseülesed valemeid on vaja, et uurida juhuslikkust sisaldavate suuruste oodatud käitumist."
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.8.16"
  }
 },
 "nbformat": 4,
 "nbformat_minor": 5
}
